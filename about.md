---
layout: page
title: Over Outvontuur
permalink: /about/
---

Hoi! Wat leuk dat je hier bent en wat meer over mij te weten wilt komen. Ik ben Miranda, de persoon achter Outvontuur. Ik hou van alles wat met het buitenleven te maken heeft! Deze passies zie je ook terug hier op Outvontuur.nl, een platform waarmee ik het buitenleven in elk seizoen en met verschillende kampeermiddelen wil promoten. Ik wil graag mensen inspireren en laten zien hoe mooi de natuur is, daarnaast wil ik jou helpen om je buiten beleving eenvoudiger, toegankelijker of leuker te maken.

Zelf ben ik een echte kampeer fanaat. Ik ben de trotse eigenaar van de Volkswagen LT28 uit 1984 camper waarmee ik fantastische avonturen in Europa beleef. Daarnaast ga ik er ook op uit met onze oude BIOD caravan uit 1986. Je kunt wel zien dat ik van kampeermiddelen uit de jaren 80 hou. De tenten en hangmat waar ik ook regelmatig mee kampeer zijn gelukkig niet zo oud. Wanneer ik met de tent ga kamperen streef ik naar een zo laag mogelijk gewicht omdat tijdens wandeltochten alles wat ik nodig heb in mijn rugzak wil mee nemen. Moderne materialen zijn een heel stuk lichter dan de degelijke spullen uit de jaren 80.

Ik doe hard mijn best om mijn leven in te richten hoe ik het wil, en niet wat van mij verwacht word. Zo heb ik bijvoorbeeld al regelmatig remote gewerkt vanuit de BIOD caravan of ga ik voor langere tijd naar Frankrijk om vanuit daar remote te werken. Ook de mensen direct om mij heen probeer ik te inspireren om meer naar buiten te gaan. In december 2017 zijn we met een aantal vrienden in begonnen met minimaal elke 2 maanden kamperen, er word dus gekampeerd in elk seizoen. We komen hierdoor op de mooiste plekken in Nerderland!

Mocht je nog meer over mij of over Outvontuur willen weten dan kun je altijd contact met mij opnemen. Daarnaast nodig ik je uit om mijn persoonlijke account op instagram te volgen wanneer je een kijkje achter de schermen wilt: @miranda_vdende.

